---
title: 2015-11-16-magnus-betner-in-brussels-show-in-swedish
event-title: Magnus Betnér in Brussels (Show in swedish)
layout: post
ticket-url: http://www.weezevent.com/betner2015
fb-url: https://www.facebook.com/events/422297511228792/
image-url: https://scontent-cdg2-1.xx.fbcdn.net/hphotos-xat1/v/t1.0-9/q84/s720x720/11218994_945561352173591_6062919220694776551_n.jpg?oh=dc820aa06261a81cc02c210afae5fef0&oe=56F555DC
---

Välkommen till en speciell kväll i Bryssel med 4 ståuppkomiker som ska uppträda PÅ SVENKSA, Måndag, den 16e november. Magnus Betnér är headlinern!

Supportkomiker:
Fritte Fritzson  
Tobias Persson  
Joe Eagan  

Det går bra att äta i puben innan showen - de har t.ex. mycket goda hamburgare/kyckling/fisk o pommes på menyn.

Entré - 20eur
Begr. antal förköpsbiljetter för 16eur via: www.weezevent.com/betner2015

### MAGNUS BETNÉR
Magnus har sedan början av 2000-talet byggt upp en nationell publik genom medverkan i TV-program som Parlamentet och Stockholm Live. Under 2007 genomförde Betnér sin första Sverigeturné, Inget är heligt, och har sedan dess turnerat flitigt med uppföljarna Tal till nationen (2008–09), Livets ord (2009–10) och Magnus Betnér IV (2011-12). Den humorstil som är karakteristisk för Betnér är inte sällan politisk, ofta liberal och provokativ.Några återkommande ämnen som ofta blir föremål för satir i Betnérs shower är nazism, rasism och religion i alla dess former. Även journalistik, i synnerhet Aftonbladet, har varit ett populärt diskussionsområde. Betnér hävdar ofta i sina shower att yttrandefriheten är det viktigaste som finns och att den måste gälla lika för alla. Betnér har tilldelats utmärkelsen "Bästa manliga komiker" vid Svenska Stand up-galan 2005 och 2010.

### TOBIAS PERSSON
Som ståuppkomiker och skådespelare har Tobias Persson medverkat i flertalet program i dumburken, bland annat: "SNN", "Robins", "Hårdvinklat", "Lotta på Liseberg", Stockholm Live, Babben & co och Morgonsoffan på SVT. Han har gjort imitationer i P3:s "Carpe diem" och "Livh i P4" samt spelat i flertalet farser med Thomas Petersson, bland annat teaterfarsen Var är Zlatan?, som visats på TV4 och TV4 Plus. Tobias Persson blev år 2008 års bästa manliga ståuppkomiker under Svenska Stand up-galan på Södra teatern i Stockholm. Sedan 2009 uppträder han på de främsta stand-up-klubbarna i Storbritannien. Hösten 2014 är han aktuell med humorboken "Den ofrivillige ordvitsaren" samt den egna soloshowen "Kränkt var det här".

### FRITTE FRITZSON
Fritte är komiker och radiopratare. Sedan 2006 driver han humorklubben Oslipat i fyra svenska städer och hörs varje vecka i podcasten Alla Mina Kamrater. Under våren 2015 har Alla Mina Kamrater dessutom producerat daglig radio i programmet AMK Morgon. 2012-2014 hördes han i P3:s sketchprogram Carpe Fucking Diem. Fritte uppträder på de flesta av Sveriges ståuppklubbar inklusive Norra Brunn och RAW och har dessutom uppträtt i Finland, Danmark, Norge, Storbritannien och USA. Våren 2014 reste han till Afghanistan som fältartist och uppträdde för de svenska trupperna där. Med charm, kluriga skämt och imponerande publikimprovisationer är han en av de säkraste korten inom svensk standup. "Något av det hetaste man kan se på en ståuppscen i Sverige idag". Norrköpings tidningar om Alla Mina Kamrater; "Fritte Fritzon är ett riktigt ståupp-proffs och det märks att han inte behöver anstränga sig nämnvärt för att få igång skratten". Östgöta Correspondenten

### JOE EAGAN
Joe är en kanadensare bosatt i sverige sedan 2000, Joe är också grundaren av bokningsbolaget InternationalComedians.com. Och yes, det är sant, Joe är även flytande på Svenska och kommer att leda kvällen som er Konferencier.